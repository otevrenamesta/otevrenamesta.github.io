---
layout:       default
title:        Projekty
description:  Co připravuje organizace Otevřená města
permalink:    /projekty/
id:           autocircles
---

Projekty
========================
Cílem našich projektů má být vyřešit [některé problémy](/problemy/), které trápí česká města a obce. Zatím máme připraveny následující projekty

## CityVizor
Rozklikávací rozpočet

Aplikace CityVizor navazuje na úspěšnou aplikaci Supervizor, která je vítězem 3. ročníku soutěže [Společně otevíráme data](http://www.otevrenadata.cz/soutez/). Původní tým z MFČR spojil síly s Otevřenými městy, aby vznikla nová aplikace, která přinese výrazně více údajů (nejen vizualizace jedné tabulky) a bude mít zajištěn rozvoj. Pro členy Otevřených měst dokonce připravujeme profesionální podporu.

Aplikace je dashboard obce v oblasti otevřenosti. Dominuje mu rozklikávací rozpočet, který jde do detailu faktur (obdobně jako v Černošicích nebo Novém městě na Moravě). Dále jsou zde funkce úřední desky přehledně znázorněné v mapě, výpisu z národního registru smluv, otevírací doba úřadu (z registru RIS) a základní kontaktní údaje. To vše pracuje s opendaty, čili rozvoj systému není velká obtíž. U rozpočtových dat, které nejsou běžně dostupné je připravena datová pumpa, která data připraví. Zatím máme referenční datovou pumpu pro import dat z účetnictví Gordic.

## Web Prahy 7

Nový web Prahy 7 přináší rovnou dva zajímavé produkty. Web sám je opensource, čili je možné ho vzít a nasadit v jakékoliv další obci. Díky tomu, že je postaven na velmi rozšířeném CMS Wordpress  má nízkou učící křivku, je snadno ovladatelný přizpůsobitelný. Kód bude zveřejněn v květnu až ho obrží Praha 7.

Druhým přínosem je veřejná zakázka samotná. Jedná se o dvoukolové řízení, kde se nejdřív soutěži kvalita technické realizace a v druhém kole rozhodne cena. Zkušenosti z Prahy 7 ukazují, že v obou kolech je možná silná konkurence. A výsledek soutěže potvrzuje správnost tohoto přístupu. Připravujeme i komentovaný rozbor této zakázky.

## Sdílení zkušeností
V rámci členů sdílíme zkušenosti. Např. aplikace CityVizor vzniká na základě informací z Nového města na Moravě a Černošic. Hlavní platformou je v současnosti centrální mailinglist. Což je samozřejmě dočasné řešení, ale zatím plně dostačující.

V součinnost se spolkem [Wikimedia Česká republika](https://www.wikimedia.cz/web/Wikimedia_%C4%8Cesk%C3%A1_republika) byl navržen model pro sdílení znalostí, který je otevřen nejen pro veřejnou správu, ale i pro širokou veřejnost a zároveň využívá kolaborativních nástrojů vyvinutých nadací [Wikimedia Foundation](https://www.wikimedia.cz/web/Slovn%C3%AD%C4%8Dek_pojm%C5%AF#Projekty_Wikimedia). Zde si velmi mnoho slibujeme od vytvoření přehledu o software používaném ve veřejné správě a možnosti přímého porovnání v rámci jednotlivých kategorií. 

## Rozšíření funkcí registru smluv
získalo největší podporu členů a tudíž 60% díl z [letošního plánovaného rozpočtu](https://gitlab.com/otevrenamesta/documents/blob/master/rozpocet/2017/rozpocet.ods). Projekt je však aktuálně pozastaven, neboť stejné téma pokrývá v roce 2017 vzniklý „Spolek pro budování a implementaci sdílených opensource nástrojů, z. s.“ ([BISON](http://www.spolek-bison.cz)). Jejich produkt s kořeny sahajícími až do roku 2003 je prakticky nasazen v Kraji Vysočina a v Novém Městě na Moravě. Po funčkní (viz. [webinář 2017-09-07](https://youtu.be/umWLTCd_Gq8)) a [technologické stránce](/open-source/) velmi dobře vyhovuje [z analýzy vzešlé představě](https://ukoly.openalt.org/issues/3933#note-8) o vhodném řešení, stejně tak se [organizačí a právní principy](http://www.spolek-bison.cz/memorandum) z hlediska veřejné správy blíží tradičnímu pojetí open source. Logicky tedy upřednostňujeme vzájemnou součinnost a účelné využití zdrojů. Dílčí spolupráce byla zahájena, definitivní rozhodnutí o projektu je plánováno na přelom září - říjen.
