---
layout:       blog
title:        Nové Město na Moravě otevřelo brány IoT
---
Internet věcí známý pod zkratkou [IoT](https://cs.wikipedia.org/wiki/Internet_v%C4%9Bc%C3%AD) je dnes všeobecně používaný a rozšířený termín, který jednoduchým slovním spojením vyjadřuje podstatu tohoto nového trendu = propojení různých „věcí“ s Internetem.
Provozujeme infrastrukturu, tedy brány ke kterým se může kdokoliv připojit a využít je, vysvětluje roli [https://cs.wikipedia.org/wiki/Nov%C3%A9_M%C4%9Bsto_na_Morav%C4%9B](Nového Města na Moravě) starosta Michal Šmarda. Děje se tak díky komunikační síť IoT na otevřené platformě [TTN](https://cs.wikipedia.org/wiki/The_Things_Network) (The Things Network). Jedná se o bezdrátovou síť, ne nepodobnout té mobilní - ale pro IoT zařízení, která umožňuje jednoduchou a energeticky nenáročnou komunikaci s velkým dosahem. V zahraničí s tímto řešením přišel roku 2015 Amstrodam a velmi rychle se rozšířilo do šesti světadílů. Značné oblibě se těší ve Švýcarsku, kde jenom v [https://cs.wikipedia.org/wiki/Curych](Curychu) a jeho okolí je v provozu více jak [stovka bran](https://www.thethingsnetwork.org/community/zurich/). My začínáme na dvou.

Naše brány také splňují [open-source hardware](https://cs.wikipedia.org/wiki/Open-source_hardware) principy, čímž jsme zvolili cestu, kdy v transparentnosti a nezávislosti na dodavatelích již prakticky nelze jít dál, dodává Michal Šmarda. Naším cílem je nabídnout všem lidem i firmám vlastní infrastrukturu pro IoT a podpořit tak například technologický rozvoj i podnikání. Síť lze využit k vývoji a testování HW a SW studenty i kutily.

Naše místo je tam kde občan nestačí technicky nebo kde to začíná být finančně nákladné. Současně se uživatelé nemusí bát, že by jim město četlo data nebo mohlo ovládat světla v obýváku - vše je šifrováno. Stejně jako potřebujeme svobodný software a hardware, potřebujeme i svobodné sítě jako je TTN. Není to jen otázka technologií nebo ceny – je to otázka lidské svobody, rozložení politické a ekonomické moci a v konečném důsledku otázka přežití. Není jedno, kdo má moc nad našimi počítači a sítěmi – musíme to být my – občané, uživatelé a vlastníci jednotlivých počítačů a částí sítě. Cílem města je vytvořit podmínky pro rozvoj IoT v Novém Městě a umožnit všem využití těchto nových technologií.

Spolek Otevřená města připravil formou wiki hlavně návody a postupy jak se k Internetu věcí přes síť TTN připojit. Živá ukázka sběru dat o aktuální teplotě a vlhkosti je dostupná na adrese [http://iot.otevrenamesta.cz/](iot.otevrenamesta.cz).

Zdroje:
- web platformy – [https://www.thethingsnetwork.org/](https://www.thethingsnetwork.org/)
- wiki návod pro lidi 🙂 aneb [https://cs.wikiversity.org/wiki/The_Things_Network_prakticky](The Things Network prakticky)
- [https://www.linuxdays.cz/2017/program/#Sun1500room107](záznam přednášky o TTN) na konferenci LinuxDays

<div style="text-align:right">_Převzato a upraveno z [https://radnice.nmnm.cz/mesto-otevrelo-brany-do-internetu-veci/](webu Nového Města)</div>