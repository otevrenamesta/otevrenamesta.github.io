---
layout:       blog
title:        Veřejná správa prakticky
---

Dne 26. 2. 2019 se v Pardubicích uskuteční 1. ročník setkání specialistů ICT měst a obcí - Veřejná správa prakticky, které pořádají Otevřená města spolu s Univerzitou Pardubice.

Hlavními tématy jsou participativní technologie, IoT, knowledge management a sdílení, CityVizor a problematika GIS.
Cílem je také monitoring aktuálních problémů, se kterými se obce potýkají a hledání jejich společných řešení a možností spolupráce.

Aktualizace:

**Setkání je určeno pro** všechny, kteří :
- se zajímají o moderní a efektivní fungování úřadu, Smart City, IoT, GIS, …
- chtějí sdílet nejčastější problémy a hledat jejich přenositelná řešení
- chtějí zjistit, jak sdílet vlastní finanční, lidské a další zdroje a nenechávat ladem již dostupné
- se zajímají, jak by s řešením aktuálních problémů měst a obcí mohla pomoci Otevřená města

## Program

### Představení Fakulty ekonomicko-správní a výzkumů zaměřených na participativní technologie

Jitka Komárková, Hana Kopáčková | Univerzita Pardubice  

Budou představeny dva současné směry výzkumu Fakulty ekonomicko-správní Univerzity Pardubice - participativní technologie, které umožňují aktivní zapojení občanů do místního dění a komunikace se samosprávou, a hodnocení použitelnosti se zaměřením na webové GIS technologie (geoportály). Představíme rovněž hostující univerzitu a její fakulty s důrazem na Fakultu ekonomicko-správní. Nastíníme možnosti spolupráce a předvedeme ukázky studentských prací. 

### CityVizor po roce a půl

Martin Kopeček | MF ČR

Aplikace povzbuzená několikerým oceněním se dále rozvíjí. Podíváme se, co je nového, co se plánuje, ale hlavně na praxi připojování jednotlivých obcí. A velmi rádi se dozvíme, v čem vám pomáhá a co jí naopak chybí.

### Přestávka na oběd. 
Oběd je zajištěn v nedaleké restauraci U Josefa.

### IoT otevřeně, levně a snadno

Zbyněk Grepl | Nové Město na Moravě

Jak si postavit vlastní síť LoRaWAN pro potřeby města. Jak ji dát k dispozici firmám a občanům. Dozvíte se úskalí, která vás mohou potkat. Seznámím vás praktickým nasazením. Dále se dozvíte, v čem je dobré se opírat o komunitu TTN (The Things Network).

### Knowledge management organizací a zároveň sdílení znalostí napříč ČR

Ladislav Nešněra | Otevřená města, z. s.

Odchod pracovníků, klíčových dvojnásob, je známou zranitelností organizací. Podíváme se a prakticky vyzkoušíme, jak problému efektivně čelit pomocí projektu, který tu je s námi přes 18 let a zároveň umožňuje sdílení znalostí více jak 6 000 českých obcí.

### Otevřený projekt GISQuick - rychlé sdílení dat z prostředí QGIS

Jáchym Čepický| OpenGeoLabs s.r.o

QGISQuick je open source webová publikační platforma prostorových dat. Pomocí Gisquick vytvoříte webovou mapu "na několik klinutí" z prostředí desktopu QGIS. Gisquick jsme vytvořili spolu s našimi slovenskými kolegy a uplatnili jsme při tom naše společné zkušenosti při tvorbě mapových aplikací pro menší obce. Součástí prezentace bude živá ukázka a naším cílem je i zpětná vazba, co musí webová mapa umět, aby byla atraktivní pro obce v ČR? Gisquick můžete už nyní vyzkoušet na adrese http://gisquick.org a to jak na vlastních datech, tak na několika připravených veřejných projektech. 

### Slasti a strasti obecního ICT

Společná diskuze a sdílení praktických zkušeností i aktuálních problémů. Možnosti vzájemné spolupráce.

**Volné pokračování v prostorách Pivovaru Pardubice** (17:00 – 19:00)
